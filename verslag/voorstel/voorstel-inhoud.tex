%---------- Inleiding ---------------------------------------------------------

\section{Introductie}%
\label{sec:introductie}

% TODO
% https://amai.vlaanderen/
% Bron voor de groei van python-pakketten toevoegen

België is een koploper in het gebruik van artificiële intelligentie (AI) op de werkvloer. Jaarlijks investeert de Vlaamse overheid 32 miljoen in het vakgebied \autocite{Crevits2022}. Er verschijnen alsmaar meer \textit{off-the-shelf} pakketten die complexe wiskundige berekeningen vereenvoudigen, zodanig dat ontwikkelaars sneller aan de slag kunnen om complexe problemen op te lossen.  Soortgelijke technologieën worden amper toegepast in het middelbaar onderwijs, al zijn er wel taalgerelateerde AI-ontwikkelingen. Onder het amai!-project werden er twee applicaties ontwikkeld die momenteel in het basis en secundair onderwijs worden ingezet, waaronder real-time ondertiteling in de les en My Speech, een taalassistent voor leerkrachten bij meertalige klasgroepen.  Er is terughoudendheid door enerzijds ouders van leerlingen \autocite{Martens2021}, anderzijds door de trage ontwikkeling in schoolgerelateerde AI-software. Toch zijn er reeds bewijzen dat artificiële intelligentie ook op school nuttig kan zijn. 

% nadruk op het probleem
% It's not just you: science papers are getting harder to read | Nature
%https://www.nature.com/nature-index/news-blog/science-research-papers-getting-harder-to-read-acronyms-jargon
Sinds 2021 richt de Vlaamse Overheid haar pijlen om het STEM-onderwijs tegen 2030 aantrekkelijker te maken en door leraren, opleiders en begeleiders te ondersteunen. Het grote struikelblok voor dyslexiestudenten zijn de te complex opgebouwde wetenschappelijke artikelen.



% TODO
% Bron toevoegen
% https://www.researchgate.net/publication/344569950_Python_current_trend_applications-an_overview

% TODO
% Weglaten: Met de focus op STEM De vereenvoudiging is zo sterk dat programmeren met Python aan bod komt vanaf een eerste graad secundair onderwijs. Python wordt gekozen boven andere programmeertalen wegens een grote beschikbaarheid aan pakketten



Dit onderzoek beschrijft het gebruik van artificiële intelligentie in de vorm van tekstsimplificatie, als advies voor implementatie in het onderwijs. Specifiek om middelbare scholieren in het derde graad met dyslexie te ondersteunen bij het lezen van wetenschappelijke papers. Het doel wordt bereikt door eerst het proces van tekstvereenvoudiging te beschrijven. Nadien volgt er een analyse van de bewezen voordelen bij kinderen met dyslexie. Vervolgens worden de valkuilen bij taalverwerking met artificiële intelligentie onderzocht. Daarop volgt een vergelijkende studie bij 

%---------- Stand van zaken ---------------------------------------------------

\section{State-of-the-art}%
\label{sec:state-of-the-art}

% Deelvraag 1
De voorbije tien jaar is artificiële intelligentie sterk verder ontwikkeld. De toename in kennis zorgde voor nieuwe toepassingen. Tekstsimplificatie vloeide hier uit voort. Momenteel bestaan er al robuuste applicaties voor tekstsimplificatie. Toch houdt de meerderheid niet genoeg rekening met het menselijk aspect van taalverwerking. Binnen het kader van tekstsimplificatie is er bestaande documentatie beschikbaar waar onderzoekers het voordeel van toegankelijkheid aanhalen, maar deze toepassingen ontbreken de extra noden die mensen met een leeraandoening vereisen.

Het algemene doel van tekstsimplificatie is om ingewikkelde bronnen toegankelijker te maken. Het zorgt voor verkorte teksten zonder de oorspronkelijke context te verliezen. Tekstsimplificatie gebeurt doorgaans op één van drie manieren. Er is conceptuele simplificatie waarbij documenten naar een compacter formaat worden getransformeerd. Daarnaast is er uitgebreide modificatie die kernwoorden aanduidt door gebruik van redundantie. Als laatste is er samenvatting die documenten verandert in kortere teksten met alleen de topische zinnen. Met deze concepten zijn ontwikkelaars in staat om ingewikkelde woorden te vervangen door eenvoudigere synoniemen of zinnen te verkorten zodat ze sneller leesbaar zijn \autocite{Siddharthan2014}.

Tekstsimplificatie behoort tot de zijtak van natuurlijke taalverwerking (NLP) in artificiële intelligentie. NLP omvat methodes om, door machinaal leren, menselijke teksten om te zetten in tekst voor machines. Documenten vereenvoudigen met NLP kan op twee manieren: extract of abstract. Bij extractieve simplificatie worden zinnen gelezen zoals ze zijn neergeschreven. Vervolgens bewaart een document de belangrijkste taalelementen om de tekst te kunnen hervormen. Deze vorm van tekstsimplificatie komt het meeste voor \autocite{Sciforce2020}. Daarnaast is er abstracte simplificatie die de kernboodschap van de zin bewaart en daarmee een nieuwe zin opbouwt. Deze vorm heeft potentieel dankzij de menselijke interpretatie, maar zit nog in de kinderschoenen \autocite{Chowdhary2020}.

% Deelvraag 2: Bewezen voordelen van tekstsimplificatie bij scholieren met dyslexie
% It's not just you: science papers are getting harder to read | Nature
% Dyslexia and STEM | Landmark College

Voor kinderen met dyslexie bestaan digitale hulpmiddelen die voor een betere visuele presentatie zorgen van teksten. Het gaat over speciale lettertypes, spreiding tussen woorden en het gebruik van inzoomen op aparte zinnen. Weinig aandacht wordt besteed aan het veranderen van de tekst zelf, want dit kost tijd. Tekstsimplificatie door artificiële intelligentie kan een revolutionaire oplossing bieden. 

Het onderzoek van Franse wetenschappers \textcite{Gala2016} illustreert dat manuele tekstsimplificatie schoolteksten toegankelijker maakt voor kinderen met dyslexie. Dit deden ze door simpelere synoniemen en zinsstructuren te gebruiken. Verwijswoorden werden vermeden en woorden kort gehouden. De resultaten waren veelbelovend. Het leestempo lag hoger en de kinderen maakten minder leesfouten. Ook bleek er geen verlies van begrip in de tekst bij geteste kinderen. Resultaten van de studie werden gebundeld voor de mogelijke ontwikkeling van een AI-hulpmiddel.

De Universiteit van Kopenhagen is met bovenstaande idee aan de slag gegaan. Onderzoekers \textcite{Bingel2018} hebben gratis software ontwikkeld, genaamd Lexi, om tekstsimplificatie voor mensen met dyslexie te automatiseren. De software bestudeert met welke woorden de gebruiker moeite heeft, en vervangt die door simpelere alternatieven. Hoe meer de software gebruikt wordt, hoe beter hij op maat van de gebruiker zal werken. Dit is de eerste en momenteel enige software van zijn soort. Voorheen bestond alleen generieke AI-software voor tekstsimplificatie. Lexi is beschikbaar als een browserextensie en tot nu toe enkel in het Deens. 

% Deelvraag: Uitdagingen van AI-software met tekstsimplificatie
NLP is de laatste decennia volop in ontwikkeling, maar ontwikkelaars botsen nog op uitdagingen. Het gaat om zowel interpretatie- als dataproblemen bij AI-machines. Allereerst is het voor een machine moeilijk om de context van homoniemen te achterhalen. Bijvoorbeeld bij het woord ‘bank’ is het niet duidelijk voor de machine of het gaat over de geldinstelling of het meubel. Daarnaast zijn synoniemen geen probleem voor tekstverwerking \autocite{Roldos2020}.

Het merendeel van NLP-toepassingen maakt gebruik van Engelstalige invoer. Niet-Engelstalige toepassingen zijn zeldzaam. De opkomst van AI-technologieën die twee datasets gebruiken, biedt een oplossing voor dit probleem. De software vertaalt eerst de oorspronkelijke tekst naar de gewenste taal, voordat de tekst wordt herwerkt \autocite{Sciforce2020}.

Om tekstsimplificatiemethoden te beoordelen, is er een tactvolle aanpak nodig. De studie van \textcite{Swayamdipta2019} haalt aan dat er extra nood is aan NLP-modellen waarbij de tekst zijn kernboodschap behoudt. Samen met Microsoft Research bouwden ze NLP-modellen die gericht waren op de bewaring van zinsstructuur en -context door \emph{scaffolded learning}. Hiervoor maakten de onderzoekers gebruik van een voorspellingsmethode die de positie van woorden en zinnen in een document beoordeelde.

% Deelvraag: Stand van zaken bij Belgische secundaire scholen
% TODO bron toevoegen
De Vlaamse overheid leent gratis abonnementen uit voor voorlees- en schrijfsoftware, zoals SprintPlus, Alinea, Kurzweil3000, TextAid en Intowords. Middelbare scholieren met dyslexie in het secundair onderwijs in België kunnen een gratis Alinea-account aanvragen. Alinea is een software suite die hen ondersteunt bij het efficiënter lezen en schrijven van teksten, waardoor ze sneller en foutloos kunnen lezen zonder de kern van een artikel te verliezen. 

Vlaanderen heeft weinig zicht op de geïmplementeerde AI-software in scholen. Dit werd geconstateerd door \autocite{Martens2021}, een samenwerking tussen de Vlaamse universiteiten en overheid voor artificiële intelligentie. Vergeleken met andere Europese landen, maakt België het minst gebruik van leerling-georiënteerde hulpmiddelen. Degenen die wel gebruikt worden, zijn voornamelijk online leerplatformen voor zelfstandig werken. Ook maakt België amper gebruik van beschikbare software die de leermethoden en -noden van leerlingen evalueert \autocite{Martens2021a}. 


% Deelvraag 4: Ontwikkelen van een proof of concept pipeline met beschikbare word-embeddings en modellen

% beschikbare word embeddings en modellen
Er zijn specifieke formules in de wiskunde die gebruikt worden om de complexiteit van teksten te meten, met de Flesch-Kincaid leesbaarheidstest als het meest prominente voorbeeld. Deze test bepaalt de moeilijkheidsgraad van tekst door verschillende factoren, zoals zinlengte, woordfrequentie en complexiteit van de taalgebruik, in aanmerking te nemen. De uitslag is een score die aangeeft hoe toegankelijk en begrijpelijk de tekst is. Bovendien zijn er kant-en-klare modellen die de complexiteit van tekst kunnen bepalen, hoewel deze beperkt zijn en vooral gericht zijn op Engelse teksten, zoals BERT, PaLM, XLNet en GPT-3.

% Teksten samenvatten
De kerninhoud van een tekst dient te allen tijde behouden te blijven. Om dit te realiseren, worden er specifieke formules toegepast, waaronder de bekende Zipf's wet. Deze wet beschrijft de frequentie van woorden in een tekst in verhouding tot elkaar en stelt dat het meest voorkomende woord twee keer zo vaak aanwezig is als het tweede meest voorkomende woord, en zo verder.

% TODO : off-the-shelf software
% Enkele beschikbare libraries voor tekstcomplexiteit is TRUNAJOD. Enkele datasets met Nederlandstalige teksten zijn link.

% TODO: evaluatietechnieken


% Complexiteit van teksten meten met de Flesch-Kincaid:
% Flesch–Kincaid readability tests - Wikipedia

%---------- Methodologie ------------------------------------------------------
\section{Methodologie}%
\label{sec:methodologie}

Het onderzoek houdt vijf fases in. De eerste fase is het proces van tekstsimplificatie beschrijven. Dit gebeurt via een grondige studie van vakliteratuur en wetenschappelijke teksten. Ook blogs van experten komen hier aan bod. Na het verwerven van de nodige inzichten wordt er een verklarende tekst opgesteld.

De tweede fase bestaat uit het analyseren van wetenschappelijke werken over de bewezen voordelen van tekstsimplificatie bij kinderen met dyslexie. Hiervoor zijn geringe thesissen beschikbaar, die zorgvuldigheid vragen tijdens interpretatie. De resulterende tekst bevat de voordelen samen met hun wetenschappelijke onderbouwing.

De derde fase is opnieuw een beschrijving. Hier worden de valkuilen bij taalverwerking met AI-software nagegaan. Deze fase van het onderzoek brengt mogelijke nadelen en tekortkomingen van AI-software bij tekstsimplificatie aan het licht. Dit gebeurt aan de hand van een technische uitleg.

De vierde fase omvat een toelichting en advies over de beschikbare Nederlandstalige AI-tools voor tekstsimplificatie. Aan de hand van een kort veldonderzoek op het internet en bij bedrijven wordt er op zoek gegaan naar dergelijke software. Het opzoekingswerk leidt uiteindelijk tot testen van de applicaties. Ten slotte volgt er een persoonlijk advies over de nodige ontwikkelingen in het vak op vlak van (Nederlandstalige) tekstsimplificatie.

Als vijfde en laatste fase is de ontwikkeling van een \textit{proof-of-concept} voor een tekstsimplificatiepipeline gepland. Met gebruik van de Python programmeertaal wordt een kleinschalige applicatie ontwikkeld, specifiek gericht op herwerken van een wetenschappelijk artikel volgens de noden van een scholier met dyslexie.

% TODO: aanvullen met hoe de evaluatie zal verlopen


%---------- Verwachte resultaten ----------------------------------------------
\section{Verwacht resultaat, conclusie}%
\label{sec:verwachte_resultaten}

Er wordt verwacht dat er nog geen geschikte software beschikbaar is voor toepassing in onderwijsinstellingen. Dit is omdat de technische aspecten verdere ontwikkeling vereisen voor algemene tekstsimplificatie. Ook houdt bestaande software onvoldoende rekening met de unieke uitdagingen omtrent leerstoornissen. Daarnaast is Engels de gebruikelijke voertaal van AI-software, wat niet gepast is voor implementatie in Vlaamse scholen. Nederlandstalige applicaties zullen te vinden zijn, maar voor generiek gebruik zonder ondersteunende functie en in schaarse aantallen. Anderzijds wordt er verwacht dat de software ontoegankelijk is. Hiermee wordt bedoeld dat ze enkel te verkrijgen is bij gespecialiseerde IT-bedrijven achter een hoge prijs. \emph{Open-source} versies zullen moeilijk of niet te vinden zijn.