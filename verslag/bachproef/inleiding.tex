%%=============================================================================
%% Inleiding
%%=============================================================================

\chapter{\IfLanguageName{dutch}{Inleiding}{Introduction}}%
\label{ch:inleiding}

Lezen is een dagelijkse activiteit voor iedereen. Deze vaardigheid strekt zich  uit tot elk aspect van het leven. Dit geldt des te meer in het onderwijs, waar leraren diverse leesmaterialen gebruiken om lesinhouden op een authentieke manier over te brengen. Scholen zetten wetenschappelijke artikelen in als leesvoer in de derde graad van het middelbaar onderwijs. De leesgraad van deze artikelen brengt echter een nieuwe uitdaging mee voor zowel scholieren als leerkrachten. 

\medspace

Zo lanceerde het Amerikaanse onderwijs het C.R.E.A.T.E.\footnote{https://teachcreate.org/}-initiatief. Het zet scholieren tussen 12 en 18 jaar aan om wetenschappelijke artikelen te lezen in plaats van enkel boeken. Ze hebben begrip van hoe wetenschappers onderzoek plannen, uitvoeren, en resultaten analyseren en interpreteren. Hoewel er geen vergelijkbare initiatieven bestaan in Vlaanderen, benadrukken de lerarenopleidingen het gebruik van diverse didactische leesmaterialen in de klas.

\medspace

Het M-decreet en de leerplannen van het katholiek\footnote{https://pro.katholiekonderwijs.vlaanderen/basisoptie-stem/ondersteunend-materiaal} en het gemeenschapsonderwijs\footnote{https://g-o.be/stem/} adviseren de Vlaamse leerkrachten om hun lessen op een toegankelijke manier aanbieden. Zo nemen ze alle scholieren ongeacht leesachterstand mee in het verhaal.

\medspace

Vlaanderen is met een jaarlijks budget van 32 miljoen euro een pionier in Europa op het gebied van artificiële intelligentie (AI) op de werkvloer \autocite{Crevits2022}. Zo stampte de Vlaamse overheid verschillende  projecten uit de grond om Vlaamse AI ontwikkelingen te ondersteunen en AI- softwarebedrijven te inspireren. Het amai!-project\footnote{https://amai.vlaanderen/} brengt AI softwarebedrijven uit diverse domeinen samen, waaronder het onderwijs. Zij doelen op een automatisering van processen om de werkdruk bij leerkrachten te verminderen. Dit gebeurt door real-time ondertiteling in de klas en een taalassistent voor leerkrachten in meertalige klasgroepen.


\section{\IfLanguageName{dutch}{Probleemstelling}{Problem Statement}}%
\label{sec:probleemstelling}

Elke drie jaar nemen experts uit 79 geïndustrialiseerde landen de PISA-test af om de leesvaardigheid en wetenschappelijke geletterdheid van 15-jarige scholieren te meten. Uit de PISA-test van 2018 blijkt dat deze doelgroep in Vlaanderen zich echter negatief uit over leesplezier en daarmee de slechtst scorende doelgroep is van alle bevraagde landen. Zoals aangegeven in figuur \ref{img:oeso-leesplezier}, beschouwt bijna de helft van de bevraagden begrijpend lezen als tijdverspilling. Slechts 17\% beschouwt lezen als een hobby. Dit is een dalende trend, want voordien lag deze trend hoger dan 20\%. Boeiende topics uit vakliteratuur zoals Humo, Trends of EOS magazines kunnen belemmerd worden door deze vorm van media bij deze doelgroep.

\begin{figure}[H]
	\begin{center}
		\includegraphics[width=\linewidth]{img/oeso-graphic-leesplezier.png}
	\end{center}
	\caption{Het leesplezier bij 15-jarigen volgens de PISA-test \autocite{DeMeyer2019}.}
	\label{img:oeso-leesplezier}
\end{figure}

\medspace

Begrijpend lezen valt niet te omzeilen in onze huidige samenleving, maar het leesbegrip verschilt sterk onder studenten in het middelbaar onderwijs. Zo benadrukt \textcite{Vlaanderen2020} dat begrijpend lezen een essentiële vaardigheid is, ook voor vakken buiten Nederlands. Bij wiskunde is begrijpend lezen van cruciaal belang bij complexe vraagstukken. Ook helpt begrijpend lezen studenten om STEM-vakjargon beter te begrijpen.

\medspace 

In het bijzonder hebben scholieren met dyslexie problemen met begrijpend lezen. Onderzoeken van \textcite{Bonte2020, VanDerMeer2022} schatten dat ongeveer 15\% van de Vlaamse scholieren in het middelbaar onderwijs een vorm van dyslexie heeft. Scholieren met dyslexie ervaren moeite en hinder bij het lezen en spellen. Ondanks de bestaande ondersteuning blijven ze toch nog steeds de negatieve impact van hun leerstoornis ervaren. De gevolgen hiervan  kunnen zich doorzetten na het middelbaar onderwijs \autocite{Lissens2020}. Leesvaardigheid blijft daarmee cruciaal voor succes op school en in het werkveld. Scholieren met dyslexie hebben moeilijkheden met deze vaardigheid, wat kan leiden tot onzekerheid en stress. Daarnaast zijn vooroordelen nog steeds een probleem en kunnen ze leiden tot stigmatisering. Echter toont onderzoek aan dat scholieren met dyslexie een sterke doorzettingsvermogen hebben en goede probleemoplossers zijn \autocite{Ghesquiere2018, Lissens2020, Bonte2020}. 

\medspace

Het leerplan voor STEM-vakken stimuleert het gebruik van wetenschappelijke artikelen, maar houdt niet altijd rekening met de bijhorende complexe leesgraad. De ingewikkelde woordenschat en syntax in wetenschappelijke artikelen kunnen een hindernis vormen voor de begrijpelijkheid van een tekst, aldus \textcite{PlavenSigray2017}. Wetenschappelijke artikelen handmatig vereenvoudigen kan planning, tijd en energie van leerkrachten in het middelbaar onderwijs opslorpen. Het Vlaamse onderwijssysteem staat onder druk en docenten hebben moeite om boven water te blijven. 

\medspace

AI-technologieën zijn vandaag voldoende hoogstaand om tekstvereenvoudiging te automatiseren en om een baanbrekende oplossing aan te bieden aan het middelbaar onderwijs \autocite{Belpaeme2018}. Het onderwijst past echter zelden soortgelijke technologieën toe. Er is terughoudendheid door enerzijds ouders van leerlingen volgens \textcite{Martens2021a}, anderzijds door de weinige ontwikkelingen in schoolgerelateerde AI-software. Dit terwijl AI-ondersteuning in het onderwijs wel degelijk een positief effect heeft \autocite{Kraft2020}. Er is nood aan een intuïtieve en gebruikersvriendelijke toepassing die taalmodellen of API's kan integreren en aanpassen naargelang de specifieke behoeften van een student met dyslexie. Zo kan dit enerzijds de werkdruk bij leerkrachten verminderen, anderzijds scholieren in de derde graad ondersteunen bij het lezen van complexe wetenschappelijke artikelen.

\section{\IfLanguageName{dutch}{Onderzoeksvraag}{Research question}}%
\label{sec:onderzoeksvraag}

Dit onderzoek beschrijft het gebruik van artificiële intelligentie in de vorm van tekstvereenvoudiging, als advies voor implementatie in het onderwijs. Specifiek om scholieren met dyslexie in de derde graad van het middelbaar onderwijs te ondersteunen bij het begrijpend lezen van wetenschappelijke artikelen. Hiervoor is de volgende onderzoeksvraag opgesteld: 

\begin{itemize}
	\item Hoe kan een wetenschappelijk artikel automatisch vereenvoudigd worden, gericht op de unieke noden van scholieren met dyslexie in de derde graad middelbaar onderwijs?
\end{itemize}

De oplossingen van volgende deelvragen kunnen een antwoord bieden op de onderzoeksvraag:

\begin{enumerate}
	% 1
	\item Welke specifieke noden hebben scholieren met dyslexie van de derde graad middelbaar onderwijs bij het begrijpen van complexere teksten? Aanvullend hierop: 
	\begin{itemize}
		\item Wat zijn de specifieke kenmerken van wetenschappelijke artikelen?
	\end{itemize} 
	% 2
	\item Welke aanpakken zijn er voor tekstvereenvoudiging?
	\begin{itemize}
		\item Hoe verloopt de handmatige vereenvoudiging van teksten voor scholieren met dyslexie?
		\item Welke toepassingen, tools en modellen zijn er beschikbaar om Nederlandse geautomatiseerde tekstvereenvoudiging met AI mogelijk te maken?
		\item Hoe is de combinatie van geautomatiseerde tekstvereenvoudiging met gepersonaliseerde  tekstvereenvoudiging mogelijk?
	\end{itemize}
	%4 
	\item Welke functies ontbreken AI-toepassingen om geautomatiseerde tekstvereenvoudiging mogelijk te maken voor scholieren met dyslexie in de derde graad middelbaar onderwijs? 
	\begin{itemize}
		\item Welke manuele methoden voor tekstvereenvoudiging ontbreken in deze tools?
	\end{itemize}
	%3 
	\item Met welke valkuilen bij taalverwerking met AI moeten ontwikkelaars rekening houden?
	% 5
	\item Welk taalmodel of LLM is geschikt voor de ATS van wetenschappelijke artikelen voor scholieren met dyslexie in de derde graad van het middelbaar onderwijs, met dezelfde of gelijkaardige kwaliteiten als gepersonaliseerde MTS?
	% 6
	\item Wat zijn de nodige stappen bij de ontwikkeling van een intuïtieve lokale webtoepassing die zowel scholieren met dyslexie als leerkrachten helpt?
\end{enumerate}


\section{\IfLanguageName{dutch}{Onderzoeksdoelstelling}{Research objective}}%
\label{sec:onderzoeksdoelstelling}

Het onderzoek richt zich op het identificeren van technologische en logopedische aspecten voor AI-ontwikkelaars bij het creëren van een op maat gemaakte AI-toepassing voor geautomatiseerde tekstvereenvoudiging. Deze toepassing is specifiek ontwikkeld voor scholieren in de derde graad.

\medspace

Het resultaat van het onderzoek is een prototype van een webtool voor tekstvereenvoudiging. De webtool heeft twee functies. Allereerst kan de tool wetenschappelijke artikelen vereenvoudigen op basis van de specifieke behoeften van scholieren met dyslexie in de derde graad van het middelbaar onderwijs. Daarnaast biedt de tool een geautomatiseerde benadering voor lectoren om wetenschappelijke artikelen te vereenvoudigen met behulp van geselecteerde parameters. De webtool geeft de vereenvoudigde artikelen terug in pdf of docx. 

\section{\IfLanguageName{dutch}{Opzet van deze bachelorproef}{Structure of this bachelor thesis}}%
\label{sec:opzet-bachelorproef}

De rest van deze bachelorproef is als volgt opgebouwd:

\begin{itemize}
	\item Hoofdstuk ~\ref{ch:stand-van-zaken} geeft een overzicht van de stand van zaken binnen het onderzoeksdomein, op basis van een literatuurstudie.
	\item Hoofdstuk~\ref{ch:methodologie} licht de methodologie toe en vermedt de gebruikte onderzoekstechnieken om een antwoord te kunnen formuleren op de onderzoeksvragen. Eerst komt er een requirementsanalyse aan bod, gevolgd door de ontwikkeling van een prototype voor tekstvereenvoudiging. 
	\item Hoofdstuk~\ref{ch:resultaten} bevat de resultaten van dit onderzoek. 
	\item Hoofdstuk~\ref{ch:conclusie} geeft de uiteindelijke conclusie en beantwoordt daarmee de onderzoeksvragen.
	\item Ten slotte geeft Hoofdstuk~\ref{ch:discussie} verdere aanbevelingen en aanzet voor toekomstig onderzoek binnen de bestudeerde domeinen. 
\end{itemize}
