Nederland versus België:verschillen in economische dynamiek en beleid
Deze tekst is gebaseerd op de emeritaatsrede waarin ik terugblik op mijn academische loopbaan in België en Nederland, Sleuwaegen (2021).
België en Nederland hebben veel gemeenschappelijke uitdagingen:een sterke vergrijzing van de bevolking, opeenvolgende energiecrises en een voortschrijdende deïndustrialisatie van de economie.De twee landen vertonen echter duidelijke verschillen in economisch beleid.Terwijl Nederland sinds einde jaren 80 vooral inzette op een efficiënte terugtredende overheid en marktwerking invoerde in tal van voorheen uitgesloten sectoren bleef in België de overheid een grote rol spelen in het economische leven.Dit beleid heeft op de lange termijn bijgedragen tot grote verschillen in overheidsuitgaven, concurrentievermogen en economische prestaties tussen Nederland en België .In dit Leuvens Economisch Standpunt verkennen we de verschillen en overeenkomsten in economische dynamiek en beleid tussen Nederland en België.Veel ingrijpende structurele veranderingen kenmerken zowel België als Nederland, en ze hebben gemeen met veel andere 'oudere' EU-lidstaten.Deze lidstaten worden gekenmerkt door een vergrijzende bevolking, deïndustrialisatie (d.w.z. een kleiner aantal mensen dat in de industrie werkt en tertiaryisering van de economie) en